# To Oceanis
Αποθετήριο του 10ου Γενικού Λυκείου Λάρισας για στην συμμετοχή στον Διαγωνισμό Ρομποτικής Ανοιχτών Τεχνολογιών

### Τίτλος έργου
Το SOS των ωκεανών· Η αποστολή του OCEANIS

### Αναλυτική περιγραφή ιδέας:

Η πρότασή μας σχετίζεται άμεσα με το ζήτημα της κλιματικής αλλαγής και ειδικότερα με την Προστασία του περιβάλλοντος. Σήμερα στους ωκεανούς, στα ποτάμια και στις λίμνες συσσωρεύονται  αμέτρητοι τόνοι σκουπιδιών από τις καθημερινές δραστηριότητες του ανθρώπου-καταναλωτή με δραματικά αποτελέσματα για την βιοποικιλότητα των υδάτινων περιβαλλόντων και στην τελική για την ίδια την επιβίωση του ανθρώπινου γένους μακροπρόθεσμα.

Επομένως, καθίσταται επιτακτική η ανάγκη εξεύρεσης λύσης καθαρισμού σημαντικού τουλάχιστον μέρους, των σκουπιδιών για την ανακούφιση των τεράστιων αυτών υδατικών λεκανών.

Για το σκοπό αυτό προτείνουμε ένα πρωτότυπο αυτοκινούμενο θαλάσσιο σκάφος που το ονομάσαμε Oceanis. Αυτό, στην τελική του εκδοχή θα κινείται μέσω ηλιακής ενέργειας αυτόνομα, ενώ στην παρούσα υλοποίηση θα χρησιμοποιηθεί η ανοιχτού τύπου τεχνολογία Arduino. Το σκάφος θα σχεδιασθεί από την αρχή μέσω ανοιχτού λογισμικού CAD (OpenSCAD) και θα εκτυπωθεί εξολοκλήρου στον διαθέσιμο 3D εκτυπωτή ULTIMAKER 3 του σχολείου (δείτε τις ήδη έτοιμες εικόνες του Oceanis στα αρχεία εικόνων του github).

Το Oceanis θα κινείται στο νερό με τη βοήθεια δύο (2) κινητήρων (δείτε τον κατάλογο υλικών) με δυνατότητα ελέγχου τους μέσω εφαρμογής με κινητό. Για την εφαρμογή θα χρησιμοποιηθεί το ανοιχτό λογισμικό AppInventor και η επικοινωνία θα γίνεται με bluetooth (δείτε τον κατάλογο υλικών). Το Oceanis θα συλλέγει τα σκουπίδια μέσω μιας ταινίας - ενός ιμάντα - μεταφοράς που θα κινείται με ειδικό κινητήρα (δείτε τον κατάλογο υλικών) ελεγχόμενο απευθείας από το Arduino.

Παράλληλα το Oceanis θα συλλέγει με δύο (2) ειδικούς αισθητήρες (δείτε τον κατάλογο υλικών) επιστημονικά δεδομένα του υδάτινου περιβάλλοντος (θερμοκρασία και καθαρότητα νερού) και θα τα στέλνει με τη βοήθεια ειδικού αισθητήρα (δείτε τον κατάλογο υλικών) και του Arduino στο cloud σε μια πλατφόρμα IoT που με τη σειρά της θα μας τα διαθέτει μέσω Internet στις συσκευές μας (Η/Υ, tablet, κινητό), ώστε να παρακολουθούμε αυτά τα δεδομένα μέσω γραφικών παραστάσεων.

### Λίστα προτεινόμενου εξοπλισμού:
Ως υλικά hardware θα χρησιμοποιηθούν:

1. Για τον σχεδιασμό και κατασκευή του project Oceanis:
-1x Arduino UNO     [~7€]

-1x Breadboard

-xJumper wires and Resistors

-1x 9 volt battery rechargeable    [~8€]

-1x 9 volt battery connector     [~0.5€]

-1x Bluetooth module HC-06      [~7€]

-1x L293D IC     [~1€]

-2x DC motors     [~6€]

-1x Stepper motor     [~3€]

-1x DS18B20 Waterproof Temperature Sensor    [~3.5€]

-1x Analog Turbidity Sensor for Arduino     [~13€]

-1x ESP8266 wifi module     [~5€]

-1x Fillament for 3d printer     [~17€]

-Μεταφορικά      [~4€]

2. Για τον προγραμματισμό  θα χρησιμοποιηθούν:

-Περιβάλλον προγραμματισμού Arduino IDE (ελεύθερο λογισμικό)

-Περιβάλλον προγραμματισμού AppInventor (ελεύθερο λογισμικό)

-Ρυθμίσεις πλατφόρμας IoT (ελεύθερης πρόσβασης)

### Ενδεικτικό κόστος:
95 Ευρώ

